Upraszczając, plik jest to uporządkowany zbiór danych o określonej długości.
Każdy plik powinien mieć swoją nazwę oraz ścieżkę przechowującą lokalizację pliku na dysku.
To w bardzo prosty sposób definiuje czym jest plik.
W programowaniu często dochodzi do sytuacji, w której będzie wymagana interakcja z plikami
zapis wyniku działania aplikacji do pliku lub odczyt danych, które w programie powinny
zostać przetworzone. Jak zostało wspomniane wcześniej plik posiada swoją ścieżkę,
a ścieżka na ogół będzie składać się z folderów. Folder jest specyficznym przypadkiem pliku
i posiada on bardzo podobne właściwości jak plik. Często operacje na plikach nazywa się
operacjami wejścia/wyjścia (input/output). Wynika to z tego, że powyższe operacje możemy
porównać do operacji odczytu (wejście) i zapisu (wyjście).